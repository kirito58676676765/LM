---
title: 诗词随记-寒窑赋
author: LM
date: '2023-04-12'
slug: poems
categories:
  - poems
tags:
  - poems
---

<script src="{{< blogdown/postref >}}index_files/header-attrs/header-attrs.js"></script>


<script src="https://cdn.jsdelivr.net/npm/bubbly-bg@1.0.0/dist/bubbly-bg.js"></script>
<style>body{color:black}</style>
<script>bubbly({colorStart: '#fff4e6', colorStop: '#ffe9e4', blur: 1, compose: 'source-over', bubbleFunc: () => `hsla(${Math.random() * 50}, 100%, 50%, .3)`});</script>
<div id="时运赋" class="section level2">
<h2>时运赋</h2>
<div id="吕蒙正北宋" class="section level4">
<h4>吕蒙正（北宋）</h4>
<p>天有不测风云，人有旦夕祸福。<br />
蜈蚣百足，行不及蛇。<br />
家鸡翼大，飞不及鸟。<br />
马有千里之程，无人不能自往。<br />
人有凌云之志，非运不能腾达。<br />
文章盖世，孔子尚困于陈邦。<br />
武略超群，太公垂钓于渭水。<br />
盗跖年长，不是善良之辈。<br />
颜回命短，实非凶恶之徒。<br />
尧舜至圣，却生不肖之子。<br />
瞽叟顽呆，反生大圣之儿。<br />
张良原是布衣，箫何称谓县吏。<br />
晏子身无五尺，封为齐国首相。<br />
孔明居卧草庐，能作蜀汉军师。
韩信无缚鸡之力，封为汉朝大将。<br />
冯唐有安邦之志，到老半官无封。<br />
李广有射虎之威，终身不第。<br />
楚王虽雄，难免乌江自刎。<br />
汉王虽弱，却有万里江山。
满腹经纶，白发不第。<br />
才疏学浅，少年登科。<br />
有先富而后贫，有先贫而后富。<br />
蛟龙未遇，潜身于鱼虾之间。<br />
君子失时，拱手于小人之下。<br />
天不得时，日月无光；<br />
地不得时，草木不长。<br />
水不得时，风浪不平；<br />
人不得时，利运不通。<br />
盖人生在世，富贵不能移，贫贱不可欺。<br />
此乃天地循环，终而复始者也。
<img src="images/1.jpg" width="600" height="300" /></p>
</div>
</div>
