---
title: 诗词随记-寒窑赋
author: LM
date: '2023-04-12'
slug: poems
categories:
  - poems
tags:
  - poems
---
```{r echo=FALSE,message=FALSE,warning=FALSE}
library(shiny)
library(bubblyr)
bubbly(theme = "bigmom",color="black")
```

## 时运赋
#### 吕蒙正（北宋）
天有不测风云，人有旦夕祸福。    
蜈蚣百足，行不及蛇。    
家鸡翼大，飞不及鸟。    
马有千里之程，无人不能自往。    
人有凌云之志，非运不能腾达。    
文章盖世，孔子尚困于陈邦。    
武略超群，太公垂钓于渭水。    
盗跖年长，不是善良之辈。    
颜回命短，实非凶恶之徒。    
尧舜至圣，却生不肖之子。    
瞽叟顽呆，反生大圣之儿。    
张良原是布衣，箫何称谓县吏。    
晏子身无五尺，封为齐国首相。    
孔明居卧草庐，能作蜀汉军师。
韩信无缚鸡之力，封为汉朝大将。    
冯唐有安邦之志，到老半官无封。    
李广有射虎之威，终身不第。    
楚王虽雄，难免乌江自刎。    
汉王虽弱，却有万里江山。
满腹经纶，白发不第。    
才疏学浅，少年登科。    
有先富而后贫，有先贫而后富。    
蛟龙未遇，潜身于鱼虾之间。    
君子失时，拱手于小人之下。    
天不得时，日月无光；    
地不得时，草木不长。    
水不得时，风浪不平；    
人不得时，利运不通。    
盖人生在世，富贵不能移，贫贱不可欺。    
此乃天地循环，终而复始者也。
![](images/1.jpg){width=600px height=300px}
